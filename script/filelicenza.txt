Il presente Contratto di Licenza con l'utente finale (il "Contratto") è un contratto intercorrente tra l'utente (una persona fisica o giuridica) e la SOCIETA' PROPRIETARIA (SEAT Pagine Gialle S.p.A.) del software per il prodotto software "VisualZoom". Il prodotto ("PRODOTTO SOFTWARE") può includere i componenti software e i supporti di memorizzazione a esso associati, il materiale stampato e una documentazione "online" o elettronica. Installando, copiando o altrimenti utilizzando il PRODOTTO SOFTWARE, l'utente accetta di essere vincolato dalle condizioni del presente Contratto. Qualora l'utente non accetti i termini e le condizioni del presente Contratto, non è autorizzato a installare e utilizzare il PRODOTTO SOFTWARE. Nel caso in cui il PRODOTTO SOFTWARE sia stato acquistato dall'utente stesso e qualora al momento dell'acquisto il Rivenditore abbia emesso fattura, allora l'utente potrà ottenere il rimborso del prezzo. 
Il PRODOTTO SOFTWARE è protetto dalle leggi e dai trattati internazionali sul copyright, oltre che da altre leggi e trattati sulla proprietà intellettuale. Il PRODOTTO SOFTWARE viene concesso in licenza, non viene venduto.
1. CONCESSIONE DI LICENZA. Il PRODOTTO SOFTWARE è concesso in licenza alle seguenti condizioni:
* Installazione e uso. La SOCIETA' PROPRIETARIA concede all'utente il diritto di installare e utilizzare copie del PRODOTTO SOFTWARE su qualsiasi computer di sua proprietà che esegua copie validamente concesse in licenza del sistema operativo per il quale il PRODOTTO SOFTWARE è stato sviluppato [ad esempio, MS Windows® XP; MS Windows® 2000, etc.].
* Copie di backup. L'utente può inoltre effettuare copie di backup o di archivio del PRODOTTO SOFTWARE.
2. DESCRIZIONE DI ALTRI DIRITTI E RESTRIZIONI
* Conservazione delle comunicazioni di copyright. L'utente non è autorizzato a rimuovere o alterare alcuna comunicazione di copyright relativa alle copie del PRODOTTO SOFTWARE.
* Distribuzione. L'utente è tenuto ad astenersi dal distribuire copie del PRODOTTO SOFTWARE a terzi.
* Divieto di decodificazione, decompilazione e disassemblaggio. L'utente non può decodificare, decompilare o disassemblare il PRODOTTO SOFTWARE, con l'eccezione e solamente per quanto espressamente consentito, nonostante questa limitazione, dalla legge in vigore.
* Locazione. L'utente non può concedere in locazione, in leasing o in prestito il PRODOTTO SOFTWARE.
* Trasferimento. L'utente può trasferire definitivamente tutti i diritti concessi dal presente Contratto, a condizione che il cessionario accetti le condizioni del presente Contratto.
3. RISOLUZIONE. La SOCIETA' PROPRIETARIA può risolvere il presente Contratto, senza per questo pregiudicare altri suoi diritti, se l'utente non si attiene alle condizioni e alle clausole del presente Contratto. In tal caso, l'utente è tenuto a distruggere tutte le copie del PRODOTTO SOFTWARE.
4. COPYRIGHT. Tutti i diritti, ivi inclusi, ma non limitatamente a, i copyright relativi al PRODOTTO SOFTWARE e alle copie di questo, sono di proprietà della SOCIETA' PROPRIETARIA o dei suoi fornitori. Il titolo e i diritti sulla proprietà intellettuale relativi a contenuti cui l'utente può accedere mediante l'utilizzo del PRODOTTO SOFTWARE sono di proprietà dei rispettivi titolari e possono essere tutelati dal copyright o da altre leggi e trattati sulla proprietà intellettuale. Dal presente Contratto non scaturisce alcun diritto di utilizzare tali contenuti. La SOCIETA' PROPRIETARIA si riserva tutti i diritti non espressamente concessi dal presente Contratto.
5. ESCLUSIONE DI GARANZIE. La SOCIETA' PROPRIETARIA non riconosce alcun tipo di garanzia per il PRODOTTO SOFTWARE. Il PRODOTTO SOFTWARE e ogni tipo di documentazione ad esso relativa sono forniti "COSI' COME SONO", senza alcuna garanzia di qualsiasi tipo, sia espressa che implicita, ivi incluse, senza limitazioni, le garanzie implicite di commerciabilità o idoneità per uno scopo particolare ovvero quelle che escludano la violazione di diritti altrui. L'intero rischio derivante dall'uso o dalle prestazioni del PRODOTTO SOFTWARE rimane a carico dell'utente.
6. LIMITAZIONE DI RESPONSABILITA'. Nella misura massima consentita dalla legge in vigore, in nessun caso La SOCIETA' PROPRIETARIA o i suoi fornitori saranno responsabili per eventuali danni speciali, accidentali, indiretti o consequenziali (ivi inclusi, senza limitazioni, danni per perdita o mancato guadagno, interruzione dell'attività, perdita di informazioni o altre perdite economiche) derivanti dall'uso o dall'incapacità di utilizzare il PRODOTTO SOFTWARE ovvero dalla fornitura o mancata fornitura del Servizio di Supporto Tecnico, anche nel caso in cui La SOCIETA' PROPRIETARIA sia stata avvertita della possibilità del verificarsi di tali danni.
